1.
אָז דִבֵּר יֵשׁוּעַ אֶל הָעַם וְאֶל תַּלְמִידָיו

2.
לֵאמֹר עַל־כִּסֵּא מֹשֶׁה יֵשְׁבוּ הַפְּירוּשִׁים וְהַחֲכָמִים

3.
וְעַתָּה כֹּל אֲשֶׁר יֹאמַר לָכֶם שִׁמְרוּ וַעֲשׂוּ וּבְתַקָּנוֹתֵיהֶם וּמַעֲשֵׂיהֶם אַל תַּעֲשׂוּ שֶׁהֶם אוֹמְרִים וְהֵם אֵינָם עוֹשִׂים

4.
וְדוֹרְשִׁים וְנוֹתְנִים מַשָּׂאוֹת גְּדוֹלוֹת לֹא יוּכְלוּ לְסוֹבְלָם שִׁכְמֵי אָדָם וְהֵם אֲפִילּוּ בְּאֶצְבָּעָם אֵינָם רוֹצִים לָנוּעַ

5.
וְכָל מַעֲשֵׂיהֶם עוֹשִׂים לַמַּרְאֶה עֵינַיִם וְלוֹבְשִׁים מַלְבּוּשִׁים יְקָרִים וְצִיצִיּוֹת נִקְרָאִים פִיבְלִיאוֹס  גְּדוֹלִים

6.
אֲהָבִים לִהְיוֹת מְסוּבִּים רִאשׁוֹנָה בְּבָתֵּי מִשְׁתָּאוֹת וְלִהְיוֹת מוֹשָׁבָם בְּבָתֵּי כְּנֵסִיּוֹת בָּרִאשׁוֹנָה

7.
וּלְהִשְׁתַּחֲווֹת לָהֶם בַּחוּצוֹת וּלְקוֹרְאָם רַבָּנִים

8.
וְאִתָּם אַל תִּרְצוּ לִהְיוֹת נִקְרָאִים רַבָּנִים אֶחָד הוּא רַבְּכֶם וְכוּלְּכֶם אַחִים

9.
וְאָב אַל תִּקְרְאוּ לָאָדָם עַל הָאָרֶץ אֶחָד הוּא אֲבִיכֶם שֶׁבַּשָּׁמַיִם

10.
וְאַל תִּקְרְאוּ רַבָּנִים שֶׁרַבְּכֶם אֶחָד הוּא הַמָּשִׁיחַ

11.
הַגָּדוֹל בֵּינֵיכֶם יִהְיֶה מְשָׁרֵת אֶתְכֶם

12.
וַאֲשֶׁר יִתְרוֹמֵם יִּשַּׁח וַאֲשֶׁר יִּשַּׁח יָרוּם

13.
אוֹי לָכֶם הַפְּרוּשִׁים וְהַחֲכָמִים חֲנֵפִים שֶׁאִתָּה סוּגַּרִים מַלְכוּת שָׁמַיִם בִּפְנֵי בְּנֵי אָדָם אִתָּה אֵינְכֶם בָאִים וְהָרוֹצִים לְבָא אֵינְכֶם עוֹזְבִים אוֹתָם לְבָא

14.
אוֹי לָכֶם הַפְּרוּשִׁים וְהַחֲכָמִים חֲנֵפִים שֶׁאִתָּם אוֹכְלִים וְחוֹלְקִים נִכְסֵי הַנָּשִׁים הָאַלְמְנוֹת בַּדְּרָשׁ אָרוֹךְ וּבַעֲבוּר זֶה תִּסְבְּלוּ עוֹנֶשׁ אָרוֹךְ

15.
סוֹבְבִים הַיָּם וְהַיְּבֵשָׁה לְקָשׁוּר לֵב אִישׁ אֶחָד בֶּאֱמוּנַתְכֶם וְכַאֲשֶׁר יִהְיֶה נִקְשַׁר יִהְיֶה רַע כְּפָלִים מִקּוֹדֶם

16.
אוֹי לָכֶם מוֹשְׁבֵי הָעִוְּרִים אֲשֶׁר תֹּאמְרוּ שֶׁהַנִּשְׁבָּע בַּהֵיכָל אֵינוּ חַיָּיב וַאֲשֶׁר יִדּוּר בְּאֵיזֶה דָּבָר שֶׁהוּא נִקְדָּשׁ לָבִּנְיָין הַהֵיכָל חַיָּיב לְשַׁלֵּם

17.
מְשׁוּגָּעִים וְעִוְּרִים אֵיזֶהוּ יוֹתֵר גָּדוֹל הַהֵיכָל אוֹ דָּבָר הַנִּקְדָּשׁ לַהֵיכָל

18.
וַאֲשֶׁר יִשָּׁבַע בַּמִּזְבֵּחַ אֵינוּ חַיָּיב וְהַנִּשְׁבָּע שֶׁיַּקְרִיב קָרְבָּן חַיָּיב לָתֵת

19.
אוֹי הָעִוְּרִים אֵיזֶהוּ יוֹתֵר הַקָּרְבָּן אוֹ הַמִּזְבֵּח הַמִּקְדָּשׁ אוֹ הַקָּרְבָּן

20.
אֲשֶׁר יִשָּׁבַע בַּמִּזְבֵּחַ נִשְׁבַּע וּבְכָל מָה שֶׁבְּתוֹכוֹ

21.
וַאֲשֶׁר יִשָּׁבַע בַּמִּקְדָּשׁ נִשְׁבַּע בּוֹ וְכָל מָה שֶׁבְּתוֹכוֹ

22.
וַאֲשֶׁר יִשָּׁבַע בַּכִּסֵּא אֱלֹהִים נִשְׁבַּע בּוֹ וּבַיּוֹשֵׁב עָלָיו

23.
אוֹי לָהֶם לַחֲכָמִים וּלַפְּרוּשִׁים הַמְּעַשְּׂרִים הַנַעְנַע וְהַשֶׁבֶת וְהַרְמוֹן וְהַגּוֹזָלִים וְעוֹזְבִים אֲשֶׁר הוּא יוֹתֵר נִכְבָּד זֶהוּ מִשְׁפָּטֵי הַתּוֹרָה וְהֵם הַחֶסֶד וְהָאֱמֶת וְהָאֱמוּנָה אֵלּוּ הַמַּאֲמָרִים רְאוּיִים לַעֲשׂוֹת וְלֹא לִשְׁכּוֹחַ אוֹתָם

24.
זֶרַע מַנְהִיגִים הָעִוְּרִים מְדַקְדְּקִים בַּדָּבָר הַיַּתּוּשׁ וּבוֹלְעִים אֶת־הַגָּמָל

25.
אוֹי לָכֶם הַפְּרוּשִׁים וְהַחֲכָמִים שֶׁתְּקַנְּחוּ הַכּוֹסוֹת וְהַקְּעָרוֹת מִבַּחוּץ וְתוֹכָם מָלֵא נְבָלָה וְטוּמְּאָה

26.
הַחָנֵף נָקָה תְּחִלָּה מָה שֶׁבְּתוֹכוֹ לִהְיוֹת טָהוֹר אֲשֶׁר מִבַּחוּץ

27.
אוֹי לָכֶם הַחֲכָמִים וְהַפְּרוּשִׁים הַחֲנֵפִים הַדּוֹמִים לַקְּבָרִים הַמְּלוּבָּנִים שֶׁיִּדְמוּ מִבַּחוּץ יָפִים לִבְנֵי אָדָם וּבְתוֹכָן מְלֵאוֹת עֲצָמוֹת מֵתִים וּמְטוּנָּפִים

28.
כֵּן תִּרְאוּ אִתָּם מִבַּחוּץ צַדִּיקִים לִבְנֵי אָדָם וּבְקִרְבְּכֶם מְלֵאוֹת חֲנֵפוֹת וְרִשְׁעוּת

29.
אוֹי לָכֶם הַחֲנֵפִים וְהַפְּרוּשִׁים וְהַחֲכָמִים שֶׁתִּבְנוּ קִבְלֵי הַנְּבִיאִים וּתְכַבְּדוּ צִיּוּנֵי הַצַּדִּיקִים

30.
וְתֹאמְרוּ אִם הָיִינוּ בִּימֵי אֲבוֹתֵינוּ לֹא הָיִינוּ מַנַּיָּחִים לְהָמִית הַנְּבִיאִים

31.
בְּזֹאת אִתָּם מְעִידִים עַל עַצְמְכֶם שֶׁבָּנִים אִתָּם לַאֲשֶׁר הָרְגוּ הַנְּבִיאִים

32.
וְאִתָּם נוֹהֲגִים כְּמַעֲשֶׂה אֲבוֹתֵיכֶם

33.
נְחָשִׁים זֶרַע צִפְעיֹנִים אֵיךְ תָּנוּסוּ מִדִּין גֵּיהִנֹם אִם־לֹא תָּשׁוּבוּ בַּתְּשׁוּבָה

34.
בַּעַת הַהִיא אָמַר יֵשׁוּעַ לַחֲבוּרוֹת הַיְּהוּדִים לְזֹאת הִנְנִי שׁוֹלֵחַ לָכֶם נְבִיאִים וַחֲכָמִים וְסוֹפְרִים וְמֵהֶם תַּהַרְגוּ וּמֵהֶם תַּכְאִיבוּ בְּבָתֵּי כְנֵסִיוֹתְכֶם וְתִרְדְּפוּנִי מֵעִיר אֶל עִיר

35.
לָתֵת עֲלֵיכֶם דָּם כָּל צַדִּיק הַנִּשְׁפָּךְ עַל־הָאָרֶץ מִדָּם־הָבֶל הַצַּדִּיק עַד־דַּם זְכַרְיָה בֶּן־בֶּרֶכְיָה אֲשֶׁר הֲרַגְתֶּם בֵּין הַהֵיכָל וְלַמִּזְבֵּח

36.
בֶּאֱמֶת אֲנִי אוֹמֵר לָכֶם שֶׁיָּבוֹאוּ כָּל אֵלֶּה עַל הַדּוֹר הַזֶּה

37.
וְעַל יְרוּשָׁלַיִם הַהוֹרֶגֶת הַנְּבִיאִים וּמְסַלֶּקֶת הַשְׁלוֹחִים כַּמָּה פְּעָמִים רָצִיתִי לֶאֱסוֹף בָּנֶיךָ כַּאֲשֶׁר תֶּאֱסוֹף הַתַּרְנְגוֹלֶת אֶפְרוֹחֶיהָ תַּחַת כְּנָפֶיהָ וְלֹא רָצִיתָ

38.
לָכֵן אִתָּם תַּעַזְבוּ בָּתֵּיכֶם חֲרֵבוֹת

39.
בֶּאֱמֶת אֲנִי אוֹמֵר לָכֶם לֹא תִּרְאוּנִי מִכָּאן וְאֵילָךְ עַד שֶׁתֹּאמְרוּ בָּרוּךְ מוֹשִׁיעֵנוּ

1.
Dit is het voorgeslacht van Jesjoea, de Messias, de Zoon van Davied, de Zoon Avraham.

2.
Avraham verwekte Jitschaq.
En Jitschaq verwekte Jaäqov.
En Jaäqov verwekte Jehoedah en zijn broers.

3.
En Jehoedah verwekte Perets en Zerach bij Tamar.
En Perets verwekte Chetsron.
En Chetsron verwekte Raam.

4.
En Raam verwekte Amminadav.
En Amminadav verwekte Nachsjon.
En Nachsjon verwekte Salmon.

5.
En Salmon verwekte Boaz bij Rachav, de hoer.
En Boaz verwekte Oveed bij Roet.
En Oveed verwekte Jisjai.

6.
En Jisjai verwerkte Davied, de koning.
En Davied, de koning, verwekte Sjlomoh, bij haar die was de vrouw van OeriJAH.

7.
En Sjlomoh verwekte Rechavam.
En Rechavam verwekte AviJAH.
En AviJAH verwekte Asa.

8.
En Asa verwekte Josjafat.
En Josjafat verwekte Joram.
En Joram verwekte OeziJAH.

9.
En OeziJAH verwekte Jotam.
En Jotam verwekte Achaz.
En Achaz verwekte ChizqiJAH.

10.
En ChizqiJAH verwekte Menasjeh.
En Menasjeh verwekte Amon.
En Amon verwekte JosiJAH.

11.
En JosiJAH verwekte JechonJAH en zijn broers tijdens de ballingschap in Bavel.

12.
En na de ballingschap in Bavel verwekte JechonJAH Sjealtieel.
En Sjealtieel verwekte Zeroebavel.

13.
En Zeroebavel verwekte Abihoed. 
En Abihoed verwekte Eljaqiem. 
En Eljaqiem verwekte Azzoer.

14.
En Azzoer verwekte Tsadoq.
En Tsadoq verwekte Aqiem.
En Aqiem verwekte Elihoed.

15.
En Elihoed verwekte Elazar. 
En Elazar verwekte Mattan.
En Mattan verwekte Jaäqov.

16.
En Jaäqov verwekte Joseeph.
Hij, Jozef, is de vader van Mirjam, de moeder van Jesjoea, die genoemd wordt de Messias en in de vreemde taal genoemd wordt Christus.

17.
En al van het geslacht van Avraham tot het geslacht van Davied is veertien. En van Davied tot de ballingschap in Bavel veertien geslachten. En van de ballingschap in Bavel tot Jesjoea, de Messias, veertien geslachten.

18.
En de geboorte van Jesjoea, de Messias, gebeurde als volgt: het gebeurde toen Zijn moeder, Mirjam, door Joseeph in ondertrouw genomen was, voordat zij samengekomen waren en zij was zwanger uit de Heilige Geest. 

19.
En Joseeph, haar man, was rechtvaardig en wilde niet bij haar blijven, maar wilde haar heimelijk verlaten om haar niet tot schande te maken, zodat zij omwille van de verbintenis niet gedood wordt. Hij wilde haar eer herstellen. 

20.
En terwijl hij dit beraamde en overlegde in zijn hart, maar zie! de Engel van JAHWEH verscheen hem in een droom en zei: Joseeph, zoon van Davied, wees niet bevreesd uw vrouw Mirjam tot u te nemen, want de telg in haar is uit de Heilige Geest, zij is zwanger.

21.
En zie! Zij zal een Zoon baren en u zult Zijn naam noemen Jesjoea, want Hij zal Mijn volk verlossen van alle zonden.

22.
Dit alles is vervuld om hetgeen geschreven is en door de mond van de profeet JesjaJAH gesproken is door JAHWEH namelijk:

23.
“Zie! De maagd zal zwanger worden en een Zoon baren. En Zijn naam noemen: Immanoeël!”
Dat betekent: Elohiem met ons.

24.
En toen Joseeph wakker geworden was uit zijn slaap, ging hij doen alles zoals de Engel van JAHWEH bevolen had en hij nam zijn vrouw.

25.
Maar hij had geen gemeenschap met haar totdat zij haar eerstgeboren Zoon baarde en hij noemde Zijn naam: JESJOEA.

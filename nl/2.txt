1.
En het gebeurde dat Jeshua geboren werd in Bethlehem, een stad in Juda, in de dagen van Herodes, de koning.
En zie! Zieners van sterren uit het oosten kwamen in Jeruzalem aan.

2.
Zij zeiden: ‘Waar is de Koning van de Joden geboren? Want wij hebben zijn ster in het oosten gezien en zijn gekomen om voor Hem te buigen. En hebben geschenken meegenomen.’

3.
Maar toen Herodes, de koning, dat hoorde, was hij ontsteld en ontstak in woede. En alle bewoners van Jeruzalem waren ontsteld met hem.

4.
En hij verzamelde alle priesters en schriftgeleerden van het volk en hij vroeg aan hun wat zij wisten van de plaats waar de Messias geboren wordt.

5.
En zij antwoordden: in Bethlehem Juda, zoals geschreven staat en over de mond van de profeet gesproken:

6.
“En u Bethlehem Juda, land van Efratha, zie! u bent onbeduidend onder de duizenden in Juda, uit u zal Mij voortkomen om een heerser te zijn in Israël.”

7.
Toen riep de koning Herodes onopgemerkt de zieners tot zich en hij ondervroeg hen grondig op welke tijd zij de ster gezien hadden.

8.
En hij stuurde hen naar Bethlehem en zei hen: doe grondig onderzoek naar het geboren Kind. En wat jullie hebben onderzocht, bericht dat aan mij. Opdat ook ik kan komen naar Hem om voor Hem te buigen.

9.
En toen zij de koning aangehoord hadden, gingen zij op weg. En zie! De ster die zij gezien hadden in het oosten ging hen voor naar de plaats.
En wees hun de weg naar Bethlehem en ging staan boven de plaats waar het Kind was.

10.
En het gebeurde toen zij de ster zagen, dat zij zich verheugden met zeer grote vreugde.

11.
En binnengekomen in het huis vonden zij Mirjam, zijn moeder, en bogen zij zich eerbiedig voor Hem. En zij openden hun zakken en brachten hem geschenken: goud, wierook en mirre.

12.
En in een droom gebood de Engel hen om niet terug te keren naar Jeruzalem, naar Herodes, maar om terug te keren naar hun land via een andere weg.

13.
En nadat zij vertrokken waren, en zie! De Engel van JAHWEH verscheen aan Jozef in een droom en zei: Sta op en neem de Jongen en zijn moeder en vlucht naar Egypte. En blijf daar totdat ik het u zal zeggen, want Herodes zoekt de Jongen om het te doden.

14.
En wakker geworden deed hij zoals de Engel gezegd had en hij nam de Jongen en zijn moeder in de nacht en ging naar Egypte.

15.
Maar het gebeurde toen Herodes stierf dat in vervulling ging wat over mond van de profeet gesproken is: “En uit Egypte roep ik mijn Zoon.”

16.
Toen Herodes zag dat de zieners niet terugkwamen, werd hij kwaad en was zeer gekwetst in zijn hart. Hij beval en zond al zijn oversten om alle kinderen in Bethlehem en in het gebied rondom te doden, die geboren waren vanaf de tijd dat de zieners hem gezegd hadden dat de Jongen geboren was.

17.
Toen werd vervuld het woord wat door Jeremia, de profeet, gezegd was:

18.
“Een stem wordt gehoord in Rama, een klaagzang, een bitter geween. Rachel weent over haar zoon, zij weigert zich te laten troosten over haar zoon, maar Hij is er niet”

19.
En het gebeurde toen Herodes, de koning, dood was, zie! de Engel van JAHWEH verscheen Jozef in een droom

20.
En zei: Sta op, neem de Jongen en zijn moeder en ga heen naar het land Israël, want hij die de Jongen zocht te laten doden is dood.

21.
En hij stond op en hij nam de Jongen en zijn moeder en keerde terug naar het land Israël.

22.
En hij hoorde toen dat Horcanus, zijn naam is Archelaüs, koning in Juda was in plaats van zijn vader Herodes. En hij vreesde om terug te gaan, maar hij werd vermaant door de Engel in een droom om gaan naar het land van Galilea.

23.
En hij ging wonen in de stad genaamd Nazareth, waardoor in vervulling ging wat gezegd was over de mond van de profeet: Hij zal een Nazarener genoemd worden.
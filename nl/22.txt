1.
En Jesjoea antwoordde en zei tot hen opnieuw door te spreken in een gelijkenis:

2.
het Koninkrijk van de Hemelen is gelijk als een koning die een bruiloft organiseert.

3.
En hij zond zijn dienaren naar hen die te gast zijn voor de bruiloft, maar zij waren niet genegen om te komen.

4.
En hij zond opnieuw andere dienaren, door te zeggen: zeg tot de gasten: zie, ik heb het feest klaargemaakt en heb geslacht stieren en gevolgelte, en alles is bereid. Kom tot de bruiloft!

5.
Maar zij verachtten het en men ging, sommigen van hen in de stad en sommigen van hen in hun zaken.

6.
En de anderen namen zijn dienaren en mishandelden hen en stenigden hen.

7.
En de koning hoorde het en zijn toorn ontbrandde, en hij zond een krijgsmacht en roeide uit deze moordenaars, en verbrandde hun huizen met vuur.

8.
Toen zei hij tot zijn dienaren: de bruiloft is gereed, alleen de gasten waren niet waardig.

9.
En gaat nu uit tot de wegen en al die u vindt: roep hen tot de bruiloft.

10.
En zijn dienaren gingen uit over de wegen, en men verzamelde al die gevonden werden, goeden en slechten, en vervuld werd de bruiloft met eters.

11.
En de koning kwam om de eters te zien, en hij zag daar een mens die niet gekleed was in een bruiloftskleed.

12.
En hij zei tot hem: mijn vriend, hoe bent u hier gekomen zonder gekleed te zijn voor de bruiloft? Maar hij zweeg.

13.
Toen zei de koning tot zijn bedienden: bindt zijn handen en zijn voeten, en werp hem in de onderste duisternis, en daar is geween en geknars van tanden.

14.
Velen zijn geroepen, maar weinigen zijn verkozen.

15.
Toen gingen de P<sup>e</sup>roesjiem en beraadden om Hem op een woord te pakken.

16.
En men zond tot Hem hun leerlingen, met de geweldplegers van Herodes, door te zeggen: Rabbi, wij weten dat U betrouwbaar bent en U leert betrouwbaar de weg van de Elohiem. En U bent voor geen ding bang en U bent onpartijdig.

17.
Zeg ons: wat is Uw inzicht? Is het correct om belasting te geven aan Caesar of niet?

18.
Maar Jesjoea herkende hun list en zei: waarom verleidt u Mij, huichelaars?

19.
Laat Mij een munt zien voor de belasting. En zij brachten deze tot Hem.

20.
En Hij zei tot hen: van wie is deze gedaante en het opschrift?

21.
En zij zeiden: Caesar. Toen zei Jesjoea tot hen: breng terug tot Caesar wat van Caesar is en tot Elohiem wat van Elohiem is.

22.
En zij hoorden het en waren verbaasd. En zij lieten Hem achter en gingen.

23.
Op deze dag riepen de Ts<sup>e</sup>doeqiem en de ontkenners van de opstanding van de doden Hem en vroegen Hem,

24.
door te zeggen: Rabbi, zeg ons, Mosjeh zei: “wanneer broers samen wonen en één van hen sterft, maar tot hem is geen zoon,” dat zijn broer zijn vrouw neemt tot bekrachtiging van het zaad van zijn broer.

25.
En zie, er waren zeven broers onder ons. En de eerste nam een vrouw, maar stierf zonder zaad, en zijn broer huwde zijn vrouw.

26.
En zo ook de tweede en derde tot aan de zevende.

27.
En na hen stierf de vrouw.

28.
Omdat zij tot hen allen was, tot wie van de zeven is de vrouw?

29.
En Jesjoea antwoordde en zei tot hen: u afgedwaalden, maar u begrijpt de Schriften niet en de kracht van de Elohiem.

30.
In de dag van de opstanding nemen de mannen geen vrouwen en de vrouwen geen mannen, maar zij zullen zijn zoals de engelen van de Elohiem in de hemelen.

31.
Heeft u niet gelezen over de opstanding van de doden wat J<sup>e</sup>HOVAH tot jullie zei:

32.
“Ik ben J<sup>e</sup>HOVAH: Elohiem van Avraham, Elohiem van Jitschaq en Elohiem van Jaäqov.” En zo ja, Hij is niet Elohiem van de doden, maar Elohiem van de levenden.

33.
En de menigte hoorde het en was verbaasd over Zijn wijsheid.

34.
En toen de P<sup>e</sup>roesjiem zagen, wanneer de Ts<sup>e</sup>doeqiem geen antwoord hadden, gingen zij met elkaar samen.

35.
En één wijze vroeg aan Hem om Hem op de proef te stellen:

36.
zeg eens Rabbi: wat is het grootste gebod in de Torah?

37.
Hij zei tot hem: “En u zult J<sup>e</sup>HOVAH, uw Elohiem, liefhebben met uw hele hart, en met uw hele ziel en met uw hele vermogen.”

38.
Dit is het eerste en het grootste gebod.

39.
En het tweede aan deze gelijk: “En u zult uw naaste liefhebben als uzelf”

40.
En aan deze twee geboden hangt heel de Torah en de profeten.

41.
En de P<sup>e</sup>roesjiem verzamelden zich en Jesjoea vroeg hen,

42.
door te zeggen: wat is jullie inzicht over de Messias? Van wie is Hij een Zoon? En zij zeiden tot Hem: Zoon van David.

43.
En Hij zei tot hen: hoe kan David Hem noemen, door de Heilige Geest, door te zeggen: Heer?

44.
Het is geschreven: “J<sup>e</sup>HOVAH heeft tot mijn Heer verklaard: zit aan Mijn rechterhand totdat Ik Uw vijanden heb gesteld tot een voetenbank voor Uw voeten.”

45.
Als David Hem noemt “Heer”, hoe is Hij zijn Zoon?

46.
En zij konden Hem niet een woord antwoorden, van toen af aan vreesde men Hem een woord te vragen.

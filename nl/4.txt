1.
Toen werd Jeshua meegenomen door de Heilige Geest naar de woestijn tot het verzoeken door de satan.

2.
En Hij vastte veertig dagen en veertig nachten, daarna leed Hij honger.

3.
En de verzoeker naderde en zei tot Hem: indien U de Zoon van God bent, zegt U dan dat deze stenen omkeren tot brood.

4.
Maar Jeshua antwoordde en zei tot hem: dit staat geschreven: “Want de mens zal niet leven op het brood alleen, maar op alles wat uitgaat van de mond van JAHWEH zal de mens leven”

5.
Toen nam de satan Hem mee naar de Heilige Stad en hij deed Hem staan hoog boven de Heilige Plaats,

6.
en hij zei tot Hem: indien U de Zoon van God bent spring omlaag, opdat er geschreven staat: “Want Hij beveelt Zijn engelen voor U dat zij U bewaren op Uw Weg, zoals handen U dragen, opdat niet Uw voet zich stoot aan een steen”

7.
Maar Jeshua antwoordde voor de tweede maal: zo staat er geschreven: “U zult niet verzoeken, JAHWEH, uw God”

8.
En de satan nam Hem mee op een zeer hoge berg en liet Hem zien alle koninkrijken van de aarde en hun heerlijkheid,

9.
en hij zei tot Hem: dit alles geef ik aan U, als U knielt en eerbied betuigt voor mij.

10.
Toen antwoordde Jeshua tot hem: Ga satan! (in de vreemde taal: satanas) Zo staat geschreven: “bid JAHWEH en vereer Hem alleen”.

11.
Toen liet de satan Hem achter, maar zie! engelen naderden tot Hem en dienden Hem.

12.
En het gebeurde in die dagen dat het gerucht rondging, zodat Jeshua hoorde dat Johannes overgeleverd was in boeien, en ging naar Galilea.

13.
Maar Hij ging Nazareth voorbij en ging wonen in Kapernaüm, in de vreemde taal: Maritima, in het grensgebied van Zebulon en Naftali.

14.
Zo kwam in vervulling wat Jesaja, de profeet, zei:

15.
“Land van Zebulon en land van Naftali, aan de weg langs de zee en aan de overkant van de Jordaan, Galilea van de heidenen.

16.
Het volk dat rondwandelt in duisternis heeft een groot Licht gezien, voor hen die wonen in het land en de diepe duisternis, is een stralend Licht opgegaan!”

17.
Vanaf daar ging Jeshua voort en begon te prediken door te spreken: Keer terug! De terugkeer van het Koninkrijk van de Hemelen nabij is!

18.
En Jeshua ging langs de oever van de zee van Galilea en Hij zag twee broers: Simeon, die genoemd wordt Simon en die genoemd wordt Petrus, en Andreas, zijn broer, werpende hun netten in de zee, zij waren vissers.

19.
Maar Hij zei tot hen: Kom, achter Mij! En Ik maak jullie vissers van mannen.

20.
En zij verlieten meteen hun netten en volgden achter Hem.

21.
En Hij keerde vandaar om en Hij zag twee andere broers, Jakobus en Johannes, broers, zonen van Zebedeüs (in de vreemde taal: Zabadao en Zabadah), met hun vader in het schip herstellende hun netten. Maar Hij riep hen.

22.
En zij haastte zich, en lieten hun netten en hun vader achter zich en volgden achter Hem.

23.
En Jeshua ging rond door het land Galilea, lerende in hun gemeenten en boodschapte aan hen het Goede Geschenk (in de vreemde taal: Mavangeleo) van het Koninkrijk van de Hemelen. En Hij genas al hun zieken en al de ziekten van het volk.

24.
En het gerucht ging door heel het land Syrië en men droeg al de zieken naar Hem, van verschillende ziekten, en die gevat zijn door demonen en overvallen zijn door een kwade geest, zodat zij hevig beefden, en Hij genas hen.

25.
En velen volgden achter Hem van Kapoli en Galilea, vanuit Jeruzalem en Juda, en de overkant van de Jordaan.
